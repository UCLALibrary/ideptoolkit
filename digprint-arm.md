---
layout: page
title: Թվայնացում (Տպագիր/Պատկեր)
menu: true
order: 4
lang: հայերեն
ref: digprint
permalink: /digprint-arm
---

### Թվային կորզման և հետմշակման ուղեցույցներ Nikon D810 թվայնացման լրակազմի համար

### Սարքավորումների ցանկ

1. Nikon D810 տեսախցիկ
![](../assets/img/digprint/image13.png)

2. Տեսախցիկի ոսպնյակներ
  * Փոփոխական կենտրոնացման ոսպնյակ (24 - 120մմ)
  * 60մմ հիմնական ոսպնյակ (Նշում. Սա նախընտրելի վերարտադրության ոսպնյակն է)
![](../assets/img/digprint/image7.png)![](../assets/img/digprint/image8.png)

3. Տեսախցիկի մարտկոցի լիցքավորիչ
![](../assets/img/digprint/image29.png)

4. Լուսավորման լրակազմ. Լուսարձակման գլխիկներ, լիցքավորիչ, մարտկոցների փաթեթ, լրացուցիչ մարտկոցներ, պայուսակ
![](../assets/img/digprint/image22.png)

5. Լուսավորման լրակազմի երկարացման մալուխներ (2)
![](../assets/img/digprint/image2.png)

6. Փափուկ տուփեր (2)
![](../assets/img/digprint/image12.png)

7. Արագության օղակներ (4) Նշում. Միայն 2-ն են անհրաժեշտ, մյուս 2-ը պահուստային են՝ կոտրվելու դեպքում օգտագործվելու համար:
![](../assets/img/digprint/image33.png)

8. Լուսավորության կանգնակներ (2) -Սրանք *հակադիր* կանգնակներ են, այսինքն դրանք նման կլինեն Նկար 1![Figure 1](../assets/img/digprint/image11.png)-ին, մինչև որ ամբողջությամբ երկարաձգվեն, որից հետո կնմանվեն Նկար 2-ին:
![Figure 2](../assets/img/digprint/image19.png)

9. Անլար հեռակառավարման վահանակ, որը կառավարում է լուսարձակումը: Պահանջում է 2 AAA մարտկոց:
![](../assets/img/digprint/image17.png)

10. USB3 մալուխ՝ համակարգչին կապակցելու համար
![](../assets/img/digprint/image6.png)

11. Եռոտանի՝ 90-աստիճանի ընդունակ կենտրոնական սյունով
![](../assets/img/digprint/image32.png)![](../assets/img/digprint/image37.jpg)

12. Եռոտանու գլխիկ և արագ արձակման ափսե
![](../assets/img/digprint/image35.png)

13. Մալուխի փականի թողարկիչ
![](../assets/img/digprint/image15.png)

14. XRite Color Checker (Գույնի ստուգիչի) հղման թիրախ և ծրագրաշար
![](../assets/img/digprint/image34.png)

15. Հիշողության քարտեր
![](../assets/img/digprint/image10.png)

16. Սարքավորումների տեղեկագրքեր
 * Nikon D810
 * Nikon 60mm lens
 * Profoto B2 Location Kit
 * Manfrotto Geared Tripod Head 410
 * Manfrotto Carbon Fiber Tripod with Center Column MT055CXPRO

17. Փոշու հեռացման գործիք՝«Rocket Air Blaster»
![](../assets/img/digprint/image14.png)

18. Նկարահանումների լուսավորման ղեկավարման սարք և նկարչի երիզներ
![](../assets/img/digprint/image18.png)![](../assets/img/digprint/image20.png)

19. Միկրոֆիբրե մաքրող կտորներ
![](../assets/img/digprint/image31.png)

20. Արտաքին կոշտ սկավառակներ (կարող են տարբերվել)

21. AAA մարտկոցներ«Profoto TTL Air Remote»-ի համար

22. Զսպանակեռիկներ, ռետինե լարեր, սարքի կապեր

23. Գունավոր պաստառի թուղթ

### Նախակորզման նախապատրաստություն

* ՎԵՐԱՆԱՅԵՔ ՑՈՒՑՈՒՄՆԵՐԻ ԲՈԼՈՐ ՁԵՌՆԱՐԿՆԵՐԸ ԵՎ ՓԱՍՏԱԹՂԹԵՐԸ
* Թվայնացման ենթակա միավորները ըստ չափի խմբավորեք՝ խուսափելու կորզման ժամանակ տեսախցիկը և եռոտանին չափից ավելի հաճախ կարգաբերելուց:
* Նյութերի հետևում կայուն, հակադրող ետևի պլան օգտագործեք: Կատարյալ կերպով ետևի պլանը պետք է հակադրությամբ տարբերվի փաստացի նյութերից և նախընտրելի է, որ սև կամ սպիտակ լինի: Սա օգնում է ինքնաեզրատման դեպքում:
* Որոշեք, թե արդյոք նյութերը, որոնք պետք է տեսախցիկով լուսանկարվեն հորիզոնական դիրքով լինեն, թե վերևից՝ օգտագործելով  եռոտանու կախովի կենտրոնական սյունը:
* Նկարեք այնպիսի տարածքում, որտեղ մութ պատեր և քիչ պատուհաններ կան:

### Տեսախցիկի և ոսպնյակի կարգավորում

1. Նախքան սկսելը վերանայեք տեսախցիկի և ոսպնյակի տեղեկագրքերը:
2. Տեսախցիկը և ոսպնյակը դրեք մաքուր մակերեսի վրա՝ փոշի չեղող սենյակում:
  * Հեռացրեք ոսպնյակի առջևի և ետևի գլխիկները:
  * Տեսախցիկից հեռացրեք կափարիչը:
  * Օգտագործեք փոշու հեռացման գործիքը («Rocket Air Blaster») մաքրելու ոսպնյակի առջևի և հետևի ապակու վրա եղած փոշին:

3. Ոսպնյակները կցեք տեսախցիկին:Ոսպնյակի բացվածքի/կապակցման ինդեքսի գիծը հավասարեցրեք տեսախցիկի վրա առկա սպիտակ «Lens Mounting Mark»-ի հետn (տե՛ս Nikon D810-ի տեղեկագրքի գծագիրը, էջ 2, կետ 11):

Օրինակ.
![](../assets/img/digprint/image21.jpg)
![](../assets/img/digprint/image28.jpg)

**ՈՍՊՆՅԱԿԻ ԿԱՐԳԱՎՈՐՈՒՄՆԵՐ.**  
* Ոսպնյակի բացվածքը պետք է ամենափոքր չափով կարգավորվի (f/32-ը 60մմ-ի վրա):  
![](../assets/img/digprint/nikon-60mm-ap.jpg)
* Ինքնակենտրոնացում. Ոսպնյակի վրայի A-M ռեժիմի օղակը պտտեցրեք, մինչ սեղմում եք A-M ռեժիմի օղակի թողարկման կոճակը՝ ինքնակենտրոնացման համար ընտրելով A-ն:
![](../assets/img/digprint/nikon-60mm-focus.jpg)

**ՏԵՍԱԽՑԻԿԻ ԿԱՐԳԱՎՈՐՈՒՄՆԵՐ.** Նշում.Վերանայեք տեսախցիկի տեղեկագիրքը և հատկապես էջ 1-7-ը՝ կարգաբերման և կարգավորումների որոնման վերաբերյալ օգնություն ստանալու համար, ինչպես նաև տեսախցիկին ծանոթանալու համար:
* ISO – 100  
![](../assets/img/digprint/d810_iso-01.jpg)![](../assets/img/digprint/d810_iso-02.jpg)
* Mode - **M**
![](../assets/img/digprint/d810_shootingmode_m-01.jpg)
* Բացվածք – Կարգավորված է f/8-ից f/11-ի:  Ոսպնյակը դիաֆրագմով մթացրեքլ, այսինքն նվազեցրեք բացվածքի չափը, մեծացրեք դաշտի խորությունը (որքան շատ է առարկայի խորությունը կամ հեռավորությունը տեսախցիկից, մնում է կենտրոնացման մեջ): Ավելի նեղ բացվածքը կարող է բարելավել ընդհանուր  սրությունը:
![](../assets/img/digprint/d810_shootingmode_a-02.jpg)
* Փականի արագությունը՝ վայրկյանի 1/60-րդը (կամ ավելի արագ, ինչպես օրինակ՝ վայրկյանի 1/125-րդը կամ 1/250-րդը. Սկսեք 1/60-րդից և կարգաբերեք, երբ խափանաշտկում եք): Մի գերազանցեք վայրկյանի 1/250-րդը, երբ օգտվում եք«Off Camera Flash» համակարգից:  
![](../assets/img/digprint/d810_shootingmode_s-02.jpg)
* Սպիտակի հավասարակշռություն՝ 5000Կ կամ լուսարձակում (լուսավորման կայծակի նշան)
![](../assets/img/digprint/d810_whitebalance-01.jpg)![](../assets/img/digprint/d810_whitebalance-02.jpg)
* Պատկերի ձևաչափ.նկարեք RAW, **այլ ոչ թե** RAW + JPEG ձևաչափում (ածանցյալներն ստեղծվում են կորզումից հետո):
![](../assets/img/digprint/qual1.png)

**Կարգավորեք եռոտանին և տեսախցիկը.**
* Կարդացեք եռոտանու և եռոտանու գլխիկի համար նախատեսված ցուցումները, որպեսզի հասկանաք դրանց հատկությունները և հնարավորությունը:
* Եռոտանու ոտքերը հավասար լայնությամբ երկարաձգելուց և այն հավասար մակարդակի, կայուն մակերեսի վրա բերելուց հետո **եռոտանու գլխիկը եռոտանուն կցեք** : Սա կատարվում է եռոտանու գլխիկի ծայրը եռոտանու միացման պնակի մեջ պտտեցնելով:
* Տեսախցիկի պնակն անջատեք եռոտանու գլխիկից: Պնակը տեսախցիկի մեջ զետեղեք՝ մետաղադրամի կամ տափակ գլխիկով պտուտակահան գործածելով՝ ամրացնելու համար: **Նշում.** Նայեք եռոտանու պնակի տակ՝ տեսնելու «ՈՍՊՆՅԱԿ» ցուցիչը:«ՈՍՊՆՅԱԿ»-ը պետք է շարված լինի/ցույց տա դեպի տեսախցիկի ոսպնյակը:
* Միացրեք տեսախցիկը եռոտանուն՝ **եռոտանու արագ զատման պնակով** :Պնակի մեջ նախ զետեղեք «ոտքը», այնուհետև տեսախցիկը և պնակը  իջեցրեք մի անկյունի, մինչև որ պնակն իր դիրքի մեջ տեղավորվի: Արագ զատման բռնակը Ձեր կողմից նկար կնկարի, երբ տեսախցիկը իր տեղում կարգավորվի:
* Դիտանի միջով նայեք և դիրքավորեք եռոտանին և տեսախցիկը՝ նյութեր ստեղծագործելու, որպեսզի բոլոր 4 կողմերում փոքրիկ հավելյալ տարածք մնա: Սա թույլ է տալիս եզրատում կատարել հետ մշակման փուլում: **⚠** ՆՇՈՒՄ. Եթե Դուք եռոտանու կենտրոնական սյունը հորիզոնական դիրքով եք օգտագործում Ձեր իրերի վերևում, ՀԱՄՈԶՎԵՔ, որ եռոտանին ապահով կերպով հարմարեցված է, որպեսզի տեսախցիկի և եռոտանու գլխիկի ծանրությունը դրա շրջվելու պատճառ չդառնան:
* Տեսախցիկի սենսորն ուղղանկյուն է, ուստի նյութերն այնպես կարգաբերեք, որպեսզի կորզման առավելագույն տարածք լցվի: Երբեմն հնարավոր է, որ Դուք ստիպված լինեք տեսախցիկը կամ նյութերը շրջել՝ շրջանակը լցնելու համար:
* Ստուգեք, որ եռոտանին հավասարապես կարգավորվել է՝ հիմնվելով հավասարեցման մակարդակի վրա:
* Տեսախցիկը և նյութերը պետք է հնարավորինս զուգահեռ լինեն՝ աղավաղումից խուսափելու համար:
  * Դիտանի միջոցով նայեք՝ համոզվելու, որ նյութերը ուղղագիծ են, այլ ոչ թե սեղանակերպավոր:
  * Դիտանում օգտվեք վանդակի տեսարանից:
  * Պատկերի կորզումից հետո պատկերը վերանայեք համակարգչում՝ համոզվելու, որ պատկերը ուղղագիծ է, այլ ոչ թե սեղանակերպավոր:
* Օգտվեք երիզից՝ հատակին նշաններ դնելու այն տեղերում, որտեղ եռոտանու ոտքերը տեղակայված են՝ հեռավորության կայունություն պահպանելու համար:
* Զսպանակեռիկը կցեք ինչ-որ տեսակի պայուսակի կամ կշռի և կախեք եռոտանուց (կախելու համար նախատեսված օղակ կա), որպեսզի եռոտանու կշիռը դեպի վար և կայուն լինի:

### Լուսավորության կարգավորում

#### Լուսերը կարգավորեք

1. Կարդացեք «Profoto B2 250 Air» տեղայնացման լրակազմի և «Air Remote TTL-N»-ի ցուցումները:
2. Համոզվեք, որ մարտկոցը լիցքավորված է (Լիցքավորիչը ներառված է լրակազմում: Մարտկոցը տեղադրված է փաթեթի ամենաներքևում և կարող է դուրս հանվել՝ լիցքավորելու համար):
3. Կարգավորեք լույսերի կանգնակները:
  * Կանգնակները հակառակ կանգնակներ են: Լայն հիմք պահպանեք, որպեսզի դրանք չշրջվեն:
  * Երբ երկարաձգում եք լույսի կանգնակները, նախ երկարաձգեք ամենաներքևից՝ նախքան ավելի նեղ երկարացումներ կատարելը:
  * Օգտվեք նկարչի պնակից՝ նշելու կանգնակի դիրքերը: Կանգնակները 45 աստիճան անկյամբ կարգավորեք (տե՛ս օրինակը):
![](../assets/img/digprint/image36.png)

4. Լուսարձակման գլխիկները կցեք լույսի կանգնակներին՝ խնամքով և երաշխավորելով, որ լուսարձակման գլխիկը ողղակիորեն մեկ ոտնաչափ վեր է կանգնակից՝ նվազեցնելու շրջվելու վտանգը: Ամրացրեք լուսարձակման գլխիկը, որպեսզի լուսավորման կանգնակը ապահով լինի:
5. Փափուկ տուփեր պատրաստեք՝ ձողաքանոնի գույնը արագության օղակների գույներին համապատասխանեցնելով համար (կապույտ կետեր):
  * Համբերատար եղեք:
  * Ձողաքանոնները նախատեսված են կորացնելու համար, բայց փորձեք ձողաքանոնի վրա շատ ուժ չգործադրել:
  * Սկսեք մեկ ձողաքանոնով, այնուհետև անցեք դիմացի ձողաքանոնին: Երբ որ բոլոր ձողաքանոնները ճայթյունով մտնեն, փափուկ տուփը պետք է որ ամբողջական քառակուսի ձև ունենա:

6. Լուսարձակման գլխիկներին փափուկ տուփերն ամրացրեք:
  * Մեղմորեն շարժեք լուսարձակման գլուխները արագության օղակներում, դեպի ներքև, մոտ արագության օղակի սեղմիչին ՝ ամրացնելու համար:

7. Ստուգեք, որ լուսավորման մարտկոցի տուփն անջատված է:
  * Լուսարձակման գլխիկի լարերը կապակցեք մարտկոցի տուփին: Նշում. **լուսարձակման գլխիկները երբեք մի միացրեք կամ անջատեք, երբ մարտկոցի տուփը միացած է:**
  * Լարերը պետք է միացվեն, այնուհետև  միանան և կողպվեն:

8. Միացրեք մարտկոցի տուփը:

**Մարտկոցի տուփի կարգավորումներ.**
1. Լուսավորման մարտկոցի տուփի մեջ յուրաքանչյուր լուսարձակման գլխիկի լուսարձակման հոսանքը կարգավորեք միևնույն արտածմամբ: Սկսեք «8»-ով, բայց հնարավոր է, որ Դուք կարիք ունենաք կարգաբերելու՝  հիմնվելով ստուգիչ պատկերների վրա:
2. Մարտկոցի տուփի կապուղի կարգավորեք՝ օգտվելոք «Կարգավորել» կոճակից ("Set"): Սա հավանաբար կկարգավորվի «1»-ին: Ցանկացած կապուղի բարձրորակ է, բայց Դուք պետք է համապատասխանեք  «TTL Flash Remote Setup» կապուղուն՝ հաջորդ քայլում:
![](../assets/img/digprint/image9.jpg)

**TTL Flash Remote Setup**
1. Տեսախցիկին միացրեք անլար TTL լուսարձակման կառավարման վահանակը տեսախցիկի «տաք կոշիկին»՝ այն կողպելով տեղակայելով՝ պտտեցնելով կողպեքի օղակը «Air» հեռակառավարման վահանակի հենակետում:Նշում. «Տաք կոշիկը» տեսախցիկի ամենավերին հատվածի մետաղական հատվածն է, որտեղ լուսարձակման հեռական սահում է ներս և կապվում է՝ կորզման ողջ ընթացքում (տե՛ս ստորև տրված նկարը):  
![](../assets/img/digprint/image3.png)
2. Միացրեք լուսարձակման հեռական՝ օգտագործելով «ՄԻԱՑՆԵԼ» ( "ON") կոճակը:
3. Սեղմեք լուսարձակի հեռակայի «ԿԵՐՊ» ("MODE") կոճակը՝ ցուցադրման ժամանակ կերպը «MAN»-ի այլ ոչ թե «TTL»-ի կարգավորելու համար:  ![](../assets/img/digprint/image27.jpg)
4. **Նշում.Լուսարձակման հեռական երբեմն ննջելու ռեժիմի մեջ է մտնում, երբ մի քանի րոպե չի օգտագործվում, պարզապես կրկին միացրեք լուսարձակման հեռական և կերպը վերակարգավորեք **«MAN»**-ի:**

#### Կարգավորեք տեսախցիկի ֆոկուսը

1. Օգտվեք դիտանից՝ նայելու նյութերին և հնարավորինս հստակ կարգաբերելու ֆոկուսը:
2. Բացեք ուղիղ տեսարանը LCD ցուցադրմամբ և մոտեցրեք այն որևէ տեքստի կամ տարբերակող գծերի և կարգաբերեք ֆոկուսը, մինչև որ դրանք հնարավորինս հստակ երևան: Նշում. Դուք չեք մոտեցնում ոսպնյակները, այլ ՄԻԱՅՆ ուղիղ տեսարանը՝ ֆոկուսը գտնելու համար:
3. Կիզակետային օղակն իջեցրեք ներքև, այնպես, որ ֆոկուսը չփոխի ողջ ընթացքում արվող կորզումը, հատկապես երբ ներքևն է նկարվում (կիազկետային օղակները հակում ունեն շարժվելու):

#### Միացրեք փականի անջատիչի մալուխը

Նշում. Փականի  անջատիչը կողպեք ունի: Նախքան արձակելն ապակողպեք: Փականը կարող է աշխատեցվել համակարգչի հետ, երբ տեսագրումը կապակցված է:

#### Բացեք դյուրակիր համակարգիչը և«Lightroom»-ը:

1. Միացրեք և մուտք գործեք դյուրակիր համակարգիչ:
2. Տեսախցիկը կապակցեք դյուրակիր համակարգչին՝ USB3 միացման մալուխով:
3. Բացեք«Lightroom»-ը:
  * Նոր կատալոգ ստեղծեք, համապատասխանաբար անուն տվեք: Հիշեք, որ սա կատալոգ է «Lightroom»-ում և այն կարող է բազմաթիվ աշխատաշրջաններ պարունակել:Սեղմեք `File > Tethered Capture > Start Tethered Capture` ընտրանքը:
    ![](../assets/img/digprint/image26.jpg)
  * «Lightroom»-ն ինքնաբերաբար կգտնի օգտագործման մեջ եղող տեսախցիկը: Տուփ կբացվի, որտեղ կասվի, որ Nikon D810-ն օգտագործվում է:
  * Անվանում տվեք այն աշխատաշրջանին, որում ներկա եք այդ պահին՝ ամսաթվով (առաջարկվում է) կամ հավաքական անունով և աշխատաշրջանի համարով:
  * Կարգավորեք Ձեր ֆայլի անվանման փոխարկումը «Naming» (Անվանում) բաժնում: Դուք կարող եք ընտրել գոյություն ունեցող ձևանմուշներից որևէ մեկը, այնուհետև ընտրել «Edit» (Խմբագրել)՝ ձևանմուշի ներքև սահող ցանկից՝ սովորական անվանմամբ ձևանմուշ ստեղծելու համար:
![](../assets/img/digprint/image23.jpg)

### ՍԿՍԵՔ ԿՈՐԶԵԼ

#### Ստուգեք լուսարձակման կարգավորումները

1. Պատկեր նկարեք. ցանկալի է՝ օգտագործելով հեռակա փականի անջատիչը կամ այն կոճակը, որը մատչելի է«Lightroom»-ում, որպեսզի տեսախցիկը չշարժվի:
2. Պատկերը վերանայեք «Lightroom»-ում:
  * Մոտեցրեք պատկերը. Մասնիկները ֆոկուսի մե՞ջ են:
  * Նայեք Հիստոգրամը. Պատկերը շա՞տ մութ կամ շատ բաց է:
    * Հիստոգրամը պետք է հավասարապես բաշխվի՝ առանց չափազանց շատ տեղեկատվության աջ կամ ձախ աղավաղվելու: Եթե բարձրությունները շատ հեռու են դեպի աջ կողմը, ապա պատկերն ավելի մութ կերևա, քան այն պետք է լիներ, իսկ եթե բարձրությունները շատ հեռու են դեպի ձախ կողմը, ապա պատկերը պետք եղածից ավելի բաց գույնի կլինի:
    * Մարտկոցի տուփի արտածումը կարգաբերելու կարիք կարող է լինել այս փուլում՝ կամ ավելի շատ կամ քիչ լուսավորություն տրամադրելու՝ կախված հիստոգրամից: Կարգաբերեք և խափանաշտկեք, մինչև որ հիստոգրմանը հավասարապես բաշխվի:

#### Նկար նկարեք՝ գույնը հղման թիրախով

1. Հղման թիրախող լուսանկարը պետք է արվի յուրաքանչյուր աշխատաշրջանի սկզբում, երբ լուսավորման պայմանները կամ դրան ենթարկվելու կարգավորումները փոխվել են կամ երբ նյութերը, որոնք նկարվում են, շատ տարբեր են չափերով կամ տեսակով:
2. Թիրախն ուղղակիորեն դրեք այս առարկայի մակերեսին, որը պետք է թվայնացվի:
3. Հղման թիրախը պետք է լուսանկարվի ճիշտ այդ նույն լուսավորմամբ, որը կօգտագործվի նյութերը լուսավորելու համար: Խուսափեք ստվերներից և մի ծածկեք գույների նմուշները թիրախի վրա, երբ թիրախը բռնած եք նյութերի դիմաց:

#### Շարունակեք նկարներ նկարել և դրանք ստուգել  «Lightroom»-ում

1. Շարունակ համեմատեք պատկերները՝ համապատասխան հիստոգրամի հետ՝ հավասարապես բաշխված լույսը երաշխավորելուհամար:
2. Մշտապես աչքի առջև ունեցեք տեսախցիկի, լուսավորման մարտկոցի տուփի, դյուրակիր համակարգչի և լուսարձակման հեռակայի լիցքավորվածության մակարդակները:

### Հետկորզման խափանում

* **Լուսարձակման գլխիկները երբեք մի անջատեք մարտկոցի տուփից, երբ մարտկոցի տուփը միացած է:**
* Անջատեք մարտկոցի տուփը և հետո լիցքաթափեք մնացած հոսանքը՝ օգտվելով մարտկոցի տուփի ամենավերևում գտնվող սպիտակ կոճակից:
* Փափուկ տուփերի սպիտակ մասերը մաքուր և սպիտակ պահեք՝ առավելագույն օգտագործման համար:

### Հետկորզման մշակում

Կորզման ժամանակ «Lightroom»-ի պատկերները կլինեն «RAW» ձևաչափով:Հետկորզման փոփոխություններ կատարելու լավագույն ձևը այն RAW ֆայլում անելն է: Երբ բոլոր փոփոխությունները/խմբագրումներն արվեն,  ֆայլը կարող է արտահանվել TIFF-ի կամ JPEG-ի՝ դրանք ավելի գործունակ դարձնելով հավելվածներում:

Մշակումը ներառում է հետևյալը.
1. Եզրահատում/աղավաղում
  * Գլխավոր պատկերների համար նկարի շուրջ ⅛" թողեք:
  * Օգտվեք «Lightroom»-ի կամ «Photoshop»-ի գործառույթներից՝ անհրաժեշտության դեպքում պատկերը ուղղելու համար:
2. Գույնի շտկում.
  * Օգտվեք «XRite Color Checker» ծրագրաշարից և հղման պատկերներից՝ շտկելու գույնը և գույնի հատկագրեր կիրառելու համար (տե՛ս «XRite Color Checker» տեղադրելու մասին ցուցումների բաժինը):
3. Ստեղծեք ածանցյալները.
  * Գլխավոր ֆայլերն արտահանեք TIFF ձևաչափով, այլ ածանցյալներն արտահանեք, ինչպես անհրաժեշտ է:
  * Տարլուծում ընտրեք՝ արտահանելու համար (400 - 600 ppi)
4. Աշխատանքը պահուստավորեք.
  * Խորհուրդ է տրվում, որ աշխատանքն արտացոլվի կոշտ սկավառակում, երբ հնարավոր է:
5. Ֆայլերը TIFF կամ JPEG ձևաչափով արտահանեք:
![](../assets/img/digprint/image16.png)
![](../assets/img/digprint/image5.jpg)

### Ֆայլի պատրաստման հրահանգները մեկ հայացքից

* Ֆայլի ձևաչափ գլխավոր պատկերների համար՝ TIFF
* Ֆայլի ձևաչափ ածանցյալների համար՝  JPEG կամ PDF/PDFa
* Արտածման տարլուծում՝ 400 - 600ppi
* Բիփի խորություն՝ 8 բիթ յուրաքանչյուր կապուղու համար (ընդհանուր առմամբ 24 բիթ)
* Գույն. RGB գունանշումները չպետք է գերազանցեն 250 - 250 – 250-ը, ստվերները չպետք է 5 - 5 – 5-ից ցածր լինի. Այս տեղեկատվության համար ստուգեք հիստոգրամը:
* Գույնի տարածքը՝ sRGB կամ Adobe RGB 1998

### Պատկերի որակի վերահսկման հուշումներ

Հետևյալը որակի վերահսկման հսկիչ-կետերի պարզեցված ցանկն է՝ թվայնացման ընթացքում և դրանից հետո ի նկատի ունենալու համար:Ստուգեք հետևյալը.
* Ձևաչափը. Յուրաքանչյուր պատկեր ճիշտ ձևաչափում է.
* Սեղմում. Ֆայլերը սեղմված են կամ անսեղմված են թողնված՝ ըստ ծրագրի ցուցումների
* Բիթի խորություն.  Բիթի ճիշտ խորությունն ընտրվել է (ստուգել անդրտվյալները «Lightroom»-ում)
* Տարլուծում. 400 - 600 ppi, 400 ppi և  մինչև OCR նպատակների համար (ստուգեք անդրտվյալները  «Lightroom»-ում)
* Գույն. Արտածման գույնը սերտորեն համապատասխանում է նյութի իրական գույներին, ճիշտ գույնի կերպն ընդունվել է:
* Կողմնորոշում. Բոլոր պատկերները ճշգրտորեն կողմնորոշված են, աղավաղման կամ համամասնության ոչ մի անկանոնություն չկա:
* Ոչ մի ֆիզիկական խնդիր. Ոչ մի աղտոտություն, փոշի և այլն, որը կխափանի միավորի տեսարանը:
* Ոչ մի թվային արհեստածին իրեր. Ոչ մի ցոլք, ոսպնյակի ոչ մի փայլատակում և այլն:
* Էջերի դասավորություն. Հետևեք էջերի դասավորությանը, երբ սկանավորում եք, ինչպես նաև ստուգեք փորձանմուշի չափը՝ սկանավորման գործընթացի ավարտին
* Եզրատում.պատկերները պատշաճ կերպով եզրատվել են. (լռելյայն = 1/8 դյույմ բոլոր կողմերից) կամ ըստ ծրագրի ցուցումների:

### Ֆայլի անվանում և թղթապանակի կառուցվածք

**Լավագույն գործելակերպեր**

Լավ կազմակերպված կառուցվածքները և ֆայլի անվանումները դյուրացնում են Ձեր տվյալներին հետևելը: Երբ ֆայլերն անվանում և դասավորում եք, Դուք պետք է հետևողական պատկերավոր կերպով հնարավոր դարձնեք առանձնահատուկ տվյալներ գտնել և իմանաք, թե ինչ են պարունակում ֆայլերը և ինչ կարգավիճակ ունեն: Հստակ տեղեկատուի կառուցվածք կարգավորեք, որը ներառում է տեղեկություններ, ինչպիսիք են՝ ծրագրի վերնագիրը, ամսաթիվը, և եզակի նույնացուցիչի որոշ տեսակներ: Անհատական տեղեկատուները կարող են կարգավորվել ըստ ամսաթվի, հետազոտողի, փորձարարական անցկացման կամ որևէ կատեգորիայով, որը Ձեզ ամենախելամիտն է թվում՝ Ձեր և Ձեր գիտական կարիքների համար:

**Տվյալների կառուցումը**

Ուշադիր մտածեք, թե ինչպես լավագույնս պետք է կառուցեք Ձեր տվյալները՝ Ձեր ծրագրի ամենավաղ փուլից սկսած: Սա հատկապես կարևոր է, երբ Դուք մի շարք համագործակցողներ ունեք կամ ծրագրում եք Ձեր տվյալները համօգտագործել: Մտածեք, թե արդյոք Դուք խորը, թե՞՝ մակերեսային ստորադասման կարիք ունեք: **Մակերեսային ստորադասման նպատակը**

Տվյալների կառուցվածքների որոշ օրինակներ ներառում են դասավորում հետևյալով՝
* տվայլների տեսակներով (տեքստ, պատկեր, ձայնային ֆայլեր և այլն)
* հետազոտական աշխատանքներ (հարցազրույցներ, հարցումներ, ֆոկուս խմբեր և այլն)
* նյութեր (տվյալներ, փաստաթղթեր, հրապարակումներ և այլն):

**Ֆայլի անվանում**

Ֆայլի փոխարկման համար տե՛ս՝ «Ֆայլի անվանումը և կազմակերպում» ուղեցույցը՝ [https://uclalibrary.github.io/ideptoolkit/filenaming.html](https://uclalibrary.github.io/ideptoolkit/filenaming.html)

**Այլ հուշումներ**

Տեղեկատուի մեջ  `README.txt` ֆայլ ներառեք, որը կբացատրի անվանման Ձեր ձևաչափը՝ որևէ հապավման կամ գաղտնագրերի հետ միասին, որոնք Դուք օգտագործել եք: Այս փաստաթղթերը կօգնեն Ձեզ՝ և՛ ծրագրի կամ փորձի ընթացքումև՛ նաև ապագայում:

### «XRITE Color Checker» ծրագրաշարի օգտագործումը՝ Թվային բացասական և «Lightroom»-ի գունային հատկագիր ստեղծելու համար

Նշում. «Read Me» փաստաուղթը, որը տրվում է ծրագրաշարի հետ, քայլ առ քայլ ցուցումներ է տրամադրում:
1. Զետեղեք սկավառակը:
2. Տեղադրեք ծրագրաշարը:
3. Օգտագործելով  «Lightroom»-ը պահեք պատկերը, որը «Color Checker Passport» է պարունակում տեսարանում՝ որպես .DNG:  
4. Բացեք DNG հղման պատկերը «Color Checker Passport» ծրագրաշարում:
5. Ծրագրաշարն ինքնաբերաբար կգտնի գունային նմուշները:
6. Սեղմեք «Create Profile»-ը (ստեղծել հատկագիր)՝ պահելու համար: Համապատասխանաբար անվանեք, որպեսզի այն հնարավոր լինի ճանաչել որպես հղման ֆայլ:
7. Ծրարաշարը կպահի որպես .DCP ֆայլ (սա գույների շտկման Ձեր հատկագիրն է):
8. Վերագործարկեք «Lightroom»-ը՝ .DCP ֆայլը կիրառելու համար:
9. Անցում կատարեք «Lightroom»-ի Զարգացման կերպ:
10. Կողքի վահանակում պտտեցրեք դեպի ներքև՝ մինչև Տեսախցիկի տրամաչափում: Այս պատուհանին սեղմեք իջնող պատուհանը, որը «Profile»-ի (Հատկագիր) կողքն է:
11. Հատկագիրը, որը Դուք ստեղծել եք, պետք է երևա այդ ցանկում: Սեղմեք՝ ընտրված պատկերի վրա կիրառելու համար: Դուք նաև կարող եք ընտրել բոլոր պատկերները, որոնք արվել են նույն լուսավորման պայմաններում, ինչպես հղման պատկերը և հատկագիրն է կիրառվել   բոլորի վրա:
12. Եթե«Color checker» ծրագրաշարը մատչելի կամ գործածության ենթակա չէ, Դուք դեռ կարող եք օգտվել գույնի հղման թիրախից՝ սպիտակով հավասարակշռելու պատկերը:
13. Անցում կատարեք «Lightroom» -ի զարգացման կերպ: Սպիտակի հավասարակշռման ներքո սեղմեք աչքի փողիկը (eyedropper): Օգտվեք աչքի փողիկից՝ ընտրելու գույնի հղման թիրախի սպիտակ հատվածը, իսկ դա ճշգրտորեն կկարգաբերի սպիտակի հավասարակշռությունը:
